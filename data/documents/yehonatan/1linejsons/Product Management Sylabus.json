{"course_name":"קורס מנהלי מוצר","program_manager":"מר ערן שחם, מנהל בית הספר להייטק וסייבר באוניברסיטת בר-אילן","instructors":[{"name":"מר ערן שחם","role":"מנהל בית הספר להייטק וסייבר באוניברסיטת בר","title":"Program Manager","description":"Leads the Hi-Tech and Cyber School at Bar-Ilan University with over 30 years in tech education and program management."},{"name":"מר אלעד הופר","role":"VP Product Management","title":"Instructor","description":"experienced product management executive, skilled in product life cycles across data, AI, and cyber sectors."},{"name":"מר ניצן לוי","role":"Product Management Specialist","title":"Instructor","description":"Expert in product strategy and lifecycle management, with experience in market analysis and product team leadership in tech industries."}],"summary":"הכשרה מקיפה לניהול מוצר עם דגש על Data, AI, ו-Cyber, תוך פיתוח יכולות מתודולוגיות ומעשיות בכל שלבי חיי המוצר.","embedded_images":[],"full_text":"קורס מנהלי מוצר\nCertified Product Manager\nהמסלול השלם להכשרת מנהלי מוצר בסביבות עתירות טכנולוגיה\n עם התמחות בData, AI - ו- Cyber\nמנהל התוכנית:\tמר ערן שחם, מנהל בית הספר להייטק וסייבר של אוניברסיטת בר-אילן\nיועץ מקצועי: \t \tמר אלעד הופר\nביה\"ס להייטק וסייבר של אוניברסיטת בר-אילן גאה להציג את התוכנית המתקדמת בישראל להכשרת מנהלי מוצר (Product Managers)! עם ניסיון של עשרות שנים בהדרכות קורסי אבטחת מידע וסייבר, מאות קורסים שהועברו בהצלחה ואלפי בוגרים המאיישים משרות בשוק הישראלי והעולמי, גיבשנו תוכנית המועברת בהדרכתם של בולטי המרצים בארץ. כיום, ניהול מוצר הוא אחד המקצועות המבוקשים ביותר בחברות במגוון תחומים ובשווקים שונים, ובפרט בחברות הייטק. התפקיד מצריך יכולת הובלה, ידע טכנולוגי, חשיבה עסקית ואחריות רבה. ההתמחות ב-Data , AI  ו-  Cyberמגדילה את אפשרויות התעסוקה של מסיימי התוכנית ומעניקה יתרון בכניסה לתפקיד בעולם ההייטק.\nניהול מוצר הוא אחד התהליכים המרכזיים בכל ארגון המייצר מוצרים ופתרונות. התהליך מאפשר ראיה הוליסטית של מחזור חיי המוצר לאורך כל שלביו. התוכנית נבנתה בצורה מתודולוגית ומספקת כלים לכלל רבדיו של תפקיד מנהל המוצר. הסטודנט ילמד ויתרגל את תפקידיו השונים של מנהל המוצר, החל משלב הרעיון, דרך האפיון ועד ההטמעה של המוצר. הלימודים כוללים לימוד ותרגול של עבודה אל מול גופי פיתוח, שיווק ומכירות. בעולם המוצר, יציאה לשוק איננה השלב הסופי אלא רק ההתחלה - המשוב מהלקוחות ישמש כבסיס להמשך התפתחות המוצר ושיפור יכולותיו. \nעל מנת לאפשר לבוגרים כניסה מהירה לשוק העבודה, תוכנית ההכשרה כוללת גם סדנאות:\nסדנת LinkedIn - \t\tהסדנה תתמקד במיתוג אישי בפלטפורמה הדיגיטלית ותעזור בהגדלת החשיפה למעסיקים.\nסדנת \"פרזנטציה טובה\"  - \tהסדנה תספק כלים לעמידה מול כיתה והעברת פרזנטציה על הנושאים הנלמדים בתוכנית. הסדנה תעזור לשפר את אופן ההצגה של הפרויקט האמצע ופרויקט הסיום של התוכנית. הצגת הפרויקטים בתוכנית מספקת התנסות של ראיון עבודה ומייצרת לבוגרים תיק עבודות, אותו יוכלו להציג בסיום התוכנית ולקשר לפרופיל ה- LinkedIn.\nסדנת Storytelling\" \" -  \tכל מוצר מכיל בתוכו סיפור. היכולת להעביר את הסיפור של המוצר הופכת להיות משמעותית כאשר אנו מעוניינים לשווק, לגייס הון או להחליט על תוכן נוסף עבור המוצר. במהלך הסדנה נכיר את האלמנטים החשובים בתהליך הצגת המוצר, יצירת סיפור ומציאת האפקט שגורם לקהל לרצות את המוצר.\nסדנת הכנה לראיון -\t\tהסטודנט יתנסה בראיונות עבודה עבור תפקיד מנהל המוצר, case studies וסימולציות, תוך כדי שיפור ביצועיו.\nאוניברסיטת בר-אילן הינה שותף האקדמיה של ארגון ISC2 הבינלאומי. כחלק מהשת\"פ נלמד מודול \nCertified in Cybersecurity עם חומרים רשמיים ובסיומו ניתן לגשת לבחינה הבינלאומית. בנוסף ניתנת תעודת השתתפות מטעם האוניברסיטה לתכנים אלו.\nמטרות התוכנית\nמטרת התוכנית היא להעמיק את ההיכרות, ולשפר את הכישורים והמיומנויות של הסטודנטים בתחומי הידע הנדרשים לכלל התפקידים הקשורים לניהול חיי המוצר בכלל, ולתפקיד ניהול המוצר בפרט. לאורך התוכנית יזכו הסטודנטים לעסוק במגוון ההיבטים של עולם המוצר, בליווי מומחים מתעשיית ההייטק ביניהם מנהלי מוצר בכירים ממגוון עולמות תוכן.\nהתוכנית תתמקד בתרגול פרקטי בניהול ופיתוח מוצר. הסטודנטים יידרשו לעבוד על פרויקט מתגלגל העוסק בפיתוח מוצר, תוך תרגול התהליך גם על מוצר שלהם או של החברה בה הם עובדים. הסטודנטים יתאמנו בסדנאות, בתרגילים ופרזנטציות בכיתה. לכל יחידת לימוד יהיו מטלות ייחודיות לה, כאשר לסיכום התוכנית כולה, יושלם פרויקט אינטגרטיבי הכולל פרויקט גמר המסכם את מחזור חיי המוצר כולו.\nהתוכנית תשים דגש על הקניית מתודולוגיות עדכניות להבנת השוק, ניתוח דרישות, תמיכה בתהליך הפיתוח והכנת תהליך השקת המוצר. במסגרת התוכנית יזכו הסטודנטים להכיר ולהשתמש בתוכנות פופולאריות בתעשייה, אשר נפוצות בקרב מנהלי מוצר, ומאפשרות להבין טוב יותר מהו A day in a life of product manager.  \nיתרונותיה הבולטים של התוכנית\nהתוכנית תועבר ע\"י מנהל ביה\"ס להייטק וסייבר, מר ערן שחם, ועל ידי מר אלעד הופר, לצד מנהלי מוצר ובעלי תפקידים בכירים מהתעשיית הישראלית.\nהתוכנית היא הארוכה והמקיפה בשוק, וכוללת לימודים מעשיים במהותם. הלמידה היא בדגש על תרגול ומשוב, תוך שילוב של יישום פרויקטים רבים, כל זאת במקביל לידע התיאורטי.\nהבנת תפקיד מנהל המוצר ותהליכי ניהול מוצר.\nהכרות עם מתודולוגיות שונות בפיתוח מוצר.\nעיצוב חווית משתמש ומתן מענה לצרכי הלקוח.\nניתוח נתונים, קבלת החלטות על בסיס מידע וקביעת מדדים לצורך מדידה והצלחה של מוצרים.\nהיכרות עם שווקים ותעשיות שונות תוך התמקדות בעולם הCyber -.\nלימוד תכנים מקוריים של Certified in Cybersecurity של ארגון ISC2 והכנה לבחינה הבינלאומית.\nלימוד על שלבי חיי המוצר תוך שימת דגש על Vision, Strategy and Roadmap.\nהיכרות עם שווקים שונים, מחקר שוק, וניתוח מתחרים.\nתפקוד וניהול לצד בעלי תפקידים שונים בצורה אפקטיבית לאורך חיי המוצר.\nהיכרות עם תוכנות מובילות בשימוש נרחב של מנהלי מוצר ותרגול מעשי אודות השימוש האפשרי בהן.\nליווי אישי של הסטודנט בפן המקצועי ועזרה ביצירת מיתוג אישי ברשתות החברתיות.\nהרצאות מוקלטות של השעורים המאפשרות חזרה על חומר הלימוד, גם לאחר ההרצאה.\nאודות מנהל בית הספר להייטק וסייבר ומנהל התוכנית, מר ערן שחם\nבעל ניסיון עשיר של למעלה מ- 30 שנים כמרצה ומנהל הדרכות בתחום הסייבר ואבטחת המידע. \nמנהל בית הספר להייטק וסייבר של אוניברסיטת בר-אילן. \nמנהל מרכזי הדרכה מורשים של החברות המובילות בעולם בתחום הווירטואליזציה, תקשורת ואבטחת מידע ISC2, Forcepoint, Check Point, EC-Council, VMware, Amazon AWS ומכשיר אינטגרטורים בקורסים המתקדמים.\nמכשיר לקוחות ושותפים של Check Point בטכנולוגיות מתקדמות כ- 20 שנה.\nיזם, הקים וניהל את קורסי התעודה במחשבים ביחידה ללימודי המשך של \"מוסד הטכניון\" במשך שמונה שנים, בת\"א, חיפה וירושלים.\nהקים וניהל את \"מלם-תים הדרכה\", מקבוצת \"מלם-תים\", האחראית להכשרת 4,000 עובדי הקבוצה.\nניהל את קהילת אבטחת המידע במיקרוסופט ישראל.\nאודות היועץ המקצועי, מר אלעד הופר\nבעל ניסיון מקצועי כסמנכ\"ל ניהול מוצר במגוון של חברות החל מחברות סטארט-אפ, חברות פרטיות, חברות Enterprise בינלאומיות,  ועד לחברות ציבוריות. מר הופר עסק לאורך השנים בשילוב מגוון רחב של מוצרים ושווקים כגון – Data, AI, Cyber, Security, Automotive, Analytics.\nבעל ותק של למעלה מ- 15 שנים בתחומים פיתוח תוכנה, ארכיטקטורה, ניהול מוצר, חווית עיצוב משתמש, עבודה עם לקוחות, הדרכות טכנולוגיות, שיווק ומכירות אשר נרכשו תוך ביצוע מגוון תפקידים בתעשיית ההייטק.  \nמוביל קבוצות מוצר בחברות הייטק שונות החל מהקמה, גיוס, הכשרה, מנטורינג וקידום אנשי מוצר, לצד הטמעה של מתודולוגיות פיתוח וניהול חיי המוצר, ויצירת תהליכים פנים ארגוניים. \nניהול מוצרים מורכבים בתעשיות מגוונות בעולם התוכנה, החל משלב הרעיון ועד להשקת מוצרים חדשים, תוך מחקר שוק, יצירת שיתופי פעולה ותהליכי רכישה. \nמנטור ומרצה בכנסים ותוכניות בארץ ובעולם.\nרס״ן במיל׳, בוגר יחידות טכנולוגיות בצה״ל. \nבעל תואר ראשון במשפטים מאוניברסיטת בר-אילן.\nאודות היועץ המקצועי, מר ניצן לוי:\nבעל תואר ראשון B.Sc. בהנדסת תכנה, ובעל תואר שני תואר שני בממשל, עם התמחות בביטחון ולוחמה בטרור מאוניברסיטת רייכמן.\nמנתח מערכות מוסמך מטעם לשכת מנתחי מערכות מידע בישראל.\nמרצה מוסמך מטעם ISC2 ו ISACA.\nבעל ניסיון עשיר בהדרכות תוך התמקדות בקורסי אבטחת מידע, קורסים טכנולוגיים ובפיתוח מאובטח, \nמומחה הגנת סייבר, פיתוח מאובטח וביקורת IT.\nבעל 18 שנות ניסיון בתחומי פיתוח תכנה, ארכיטקטורה, אבטחת מידע וסייבר אשר נרכשו תוך ביצוע מגוון תפקידים בתעשיית התכנה והייטק בישראל. \nבשנים האחרונות ממלא תפקיד מנהל אבטחת מידע, ניהול פיתוח, הובלת פרוייקטים בילאומיים ויועץ בכיר בתחום הסייבר ואבטחת המידע.  \nתנאי קדם\nניסיון טכנולוגי קודם בתחומים:\nIT/ QA/ software development /customers success/ sales engineering / UX\nקריאה והבנה של אנגלית ברמה טובה לפחות.\nראיון קבלה ע\"י יועץ הלימודים של ביה\"ס.\nמתכונת לימודים\nפתיחת הלימודים:\t19/01/2025.\nמשך הלימודים:\tכחמישה חודשים,  בימים ראשון ורביעי בין השעות 17:30 – 21:30.\n* \tשיעורי השלמה יתכנו בימים שאינם ימי הלימוד הרגילים.\nתוכנית הלימודים כוללת 200 שעות אקדמיות פרונטליות.\nשכר לימוד\nדמי רישום:\t480 ₪.\nשכר לימוד:\t12,500 ₪.\nמקום הלימוד\nהלימודים נערכים בבית הספר להייטק וסייבר, קמפוס אוניברסיטת בר-אילן, רמת גן.\nבהתאם להוראות פיקוד העורף והוראות האוניברסיטה, ייתכן שחלק מהשיעורים יועברו באמצעות זום.\nזכאות לתעודה\nחובת נוכחות ב-80% מהמפגשים, ועמידה במטלות התוכנית (הצגת שתי פרזנטציות במהלך התוכנית ובסיומה).\nלעומדים בדרישות התוכנית תוענק תעודה מטעם אוניברסיטת בר-אילן, המערך לתוכניות ייעודיות.\nהערות\nפתיחת התוכנית מותנית במספר הנרשמים.\nדמי ההרשמה אינם כלולים בשכר הלימוד ואינם מוחזרים, אלא במקרה של אי פתיחת התוכנית על ידי היחידה, בכפוף לתקנון לימודים של לימודי התעודה באוניברסיטת בר-אילן.\nהיחידה מביאה לידיעת הנרשמים כי ייתכנו שינויים במערך התוכנית, במועדי הלימודים והבחינות או בכל נושא אחר. הודעה על כל שינוי תימסר למשתתפים, בכפוף לתקנון הלימודים של ביה\"ס להייטק וסייבר.\nנהלי רישום \nהרישום לתוכנית יתבצע באמצעות חברת ערן שחם בע\"מ, עבור אוניברסיטת בר-אילן.\nתעודות לדוגמא\nתוכנית הלימודים\nProduct Management Fundamentals (60 ש\"א)\nהיכרות עם מושגי יסוד בניהול מוצר והיכרות עם הטרמינולוגיה המקצועית של התחום. הבנת החיבור בתוכנית הלימודים בין התכנים התאורטיים לבין הקיים בעולם המעשי והחיבור לתעשייה. נכיר את בסיס עבודתו של מנהל המוצר, תוך שימוש במתודולוגיות שונות לניהול חיי המוצר. נכיר את השותפים השונים לפיתוח המוצר, תוך שימת דגש על תפקידו של כל אחד מהם בעת העבודה על המוצר.\nנלמד טכניקות שונות לתיעדוף ותכנון משימות ויכולות שונות במוצר. בנוסף נשים דגש על משתמשים ולקוחות הקצה של המוצר, והבנה מעמיקה על חווית השימוש במוצרים השונים.\nIntroduction to Product Management\nKnow Your Customer (and users) \nProduct Lifecycle Management\nProduct Development Methodologies\nProduct Planning and Prioritization \nProduct Requirements \nUser experience, product design and Prototyping \nProduct Testing and Validation\nProduct Data and Analytics20 ש\"א) )\nהיכרות עם מושגי יסוד בעולם ה- Data והיכרות עם הטרמינולוגיה המקצועית של התחום. צמיחה עסקית מתבססת על ידע המופק מכמות גדולה של מידע, שקיים הן בתוך הארגון והן מחוצה לו. לצד הגדילה העצומה במידע שקיים במרחב, נוצרות מגבלות חשובות בעת איסופו, ניתוחו והפקת תובנות. החידושים הגדולים בתחום, לצד השוני בשווקים והטריטוריות גורמות לאתגרים גדולים בעת העבודה עם המידע. לצד המגבלות הקיימות בעבודה עם מידע, שימוש נרחב והבנה מעמיקה של המידע, מהווים נדבך משמעותי בתפקידו של מנהל המוצר על מנת לבחון את התנהגות המוצר והצלחתו. בחירה במדדים הנכונים, יעזרו באישוש הנחות,  יצירת תובנות וקבלת החלטות נכונות, על מנת לאפשר למוצר לצמוח ולהצליח.\nData Management, Data Privacy and Compliance \nLegal, regulation and Data protection laws \nPersonal VS Aggregated Data \nKPI, OKR and success criteria\nReports, Dashboards, and Visuals\nProduct Analytics and Metrics\nProduct Strategy and GTM (10 ש\"א)\nמוצרים מפותחים בהתאם לתוכניות רחבות וכוללות. בעת פיתוח מוצר, יש לוודא מהו הצורך, ומה הבעיה שהמוצר בא לפתור. חשוב להבין שבין מוצרים שונים ובין שווקים שונים קיים שוני. כדי לצמוח ולהצליח חשוב להכיר את השוק, ולוודא שקיימת התאמה בין המוצר המתוכנן ובין צורך הקיים בשוק. מוצרים צריכים להיות מוגדרים בהתאם למטרות אותן אנו מעוניינים להשיג  וכן בהתאם לחזון ואסטרטגיה שיחזיקו מעמד לאורך זמן. פיתוח המוצר צריך להתבצע בהתאם למפת דרכים סדורה, לצד אבני דרך בהם יש לעבור על מנת שניתן יהיה להביא בחשבון את התיעדוף והחשיבות של יכולות המוצר, כל זאת תוך בחינה בלתי פוסקת של הצורך הנדרש בשוק בכל אחד משלבי חיו של המוצר.\nProduct Launch Go-to-Market Planning\nProduct vision and Strategy and Roadmap\nProduct market fit.\nProduct Growth\nProduct Marketing, Market Research, and analysis (10 ש\"א)\nבעת יצירה של מוצר חדש, או המשך פיתוח של מוצר קיים, קיימת חשיבות גדולה לשוק בו פועל המוצר. על מנת להתאים בין המוצר לשוק ולמשתמשים, יש להכיר את השוק בצורה מדוקדקת ולהבין כיצד המוצר פותר את הבעיה הקיימת של המשתמשים. בכל אקו-סיסטם חשוב להבין את המתחרים בשוק ומהו היתרון והחיסרון היחסי של המוצר, שיאפשר לו לגבור על שאר המוצרים. כאשר אנו בונים מוצר, יש לתת את הדעת בנוגע לתמחור המוצר, צורת השיווק ותהליכי המכירה, מיצוב החברה ותפיסת המוצר בקרב הלקוחות.\nMarket Research and analysis\nSales analysis - Win/loss analysis\nCompetitive analysis\nProduct pricing and revenue models\nProduct Positioning, Branding and Messaging\nProduct Manager skills (25 ש\"א)\nלמרות שתפקיד ניהול המוצר הינו תחום חדש יחסית, אנו עדים לשינויים גדולים המתרחשים בתקופה האחרונה בתחום. מיקומו המרכזי של מנהל המוצר בתוך החברה, והיכולת שלו לקבל החלטות משמעותיות לצד עבודה עם גופים רבים בארגון, דורשים ממנו הבנה עמוקה בטכנולוגיות חדשות לצד יחסים בינאישיים. היכולות להניע אנשים הינה קריטית להצלחתו של מנהל המוצר, בוודאי כאשר היא מגיעה ללא סמכות ניהולית. ההתקדמות הטכנולוגית ושפע היכולות המתפתחות בעולמות ה- AI, לצד הצורך והיכולת לחבר בין עולם המשתמשים, עולם הביזנס והעולם הטכנולוגי, הופכים את יכולותיו והתנהלותו של מנהל המוצר למשמעותיות מאוד לאורך חייו של המוצר הטכנולוגי. \n  \nProduct AI\nProduct soft skills \nStorytelling \nManage your project.\nStakeholder management\nCertified in Cybersecurity (20 ש\"א)\nניהול מוצר בשווקים שונים יכול להתנהל בדרכים שונות, במהלך התוכנית נרחיב ונחקור את הידע אודות שווקים ועולמים שונים. בשנים האחרונות אנו עדים לשווקים חדשים אשר מעוניינים להשתמש בטכנולוגיה על מנת לשפר את יכולותיהם ולטייב את השימוש והצרכים של המשתמשים. מרכזיותו של מנהל המוצר בתהליכים השונים והבנה של השווקים לצד היכרות עימם, יניבו לו יתרון משמעותי כאשר הוא מגיע לפתח מוצרים בעולמות החדשים. היכרות עם דמיון ושוני בין העולמות, יעניקו למנהל המוצר זווית רחבה ותמונה כוללת, ויאפשרו לו להשתמש בסט כלים משתנה בשווקים שונים.\nהעלייה והחשיבות של ההייטק הישראלי בהיכרות עם עולם ה- Cyber, פותחת לא מעט אפשרויות חדשות עבור מנהלי מוצר. היכרות עם תחום זה, יכולה להוות יתרון רוחבי עבור מנהלי מוצר שנוגעים בתחום ישירות או בצורה עקיפה. התכנים הנלמדים במודול הזה הם התכנים הרשמיים של ארגון ISC2, מהארגונים הגדולים והמשפיעים בעולם ה- Cyber Security והם נלמדים עם ערכות מקוריות. בסיום המודול הסטודנט יוכל לגשת לבחינה הבינלאומית של הארגון ויקבל תעודת השתתפות מהאוניברסיטה.\nSecurity Principles\nBusiness Continuity (BC), Disaster Recovery (DR) & Incident Response Concepts\nAccess Controls Concepts\nNetwork Security\nSecurity Operations \nNetworking and Interviews (15 ש\"א)\nבעולם של מידע ורשתות חברתיות, מיצוב מנהל המוצר המקצועי הינו נדרש ומשמעותי. היכרות עם טכנולוגיות לצד הבנה של צרכים ותובנות כמנהל מוצר, יוצרת צורת חשיבה ותפיסת עולם שונה. כאשר מגיעים לראיון לתפקיד של מנהל מוצר, ישנה חשיבות ליכולת לחשוב כמו מנהל מוצר ולענות בהתאם לתפיסה של מנהל המוצר. \nKnow Your Network \nProduct Manager Interview\nBuilding a winning Linkedin Profile (5 ש\"א)\nהיכרות מעמיקה עם ממשק המשתמש שיעזור בחיפוש עבודה, כללים והנחיות לבניית פרופיל מנצח, מדדים להערכת הפרופיל: All-Star Status + SSI Score , Rank, יצירת מיתוג אישי, כלים לחשיפה מול מגייסים, קבוצות בתחום הסייבר, ו- Meetups. כמו כן, ילמדו הצעדים הנדרשים כדי להתבלט ברשתות החברתיות לצורך מציאת עבודה.\nCreating a winning presentation (5 ש\"א)\nהסטודנט ילמד כלים לבנייה והצגת פרזנטציה מנצחת. ההרצאה תועבר ע\"י מרצה מומחה בתחום.\nOngoing and final projects (30 ש\"א)\nהכנה לפרזנטציית הסיום של הקורס תתבצע לאורך התוכנית ותהווה תיק עבודות בסיום הקורס.\nKnow Your Network \nProduct Manager Interview\n"}
